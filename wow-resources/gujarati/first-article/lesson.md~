---
layout: page
title: 'Introduction to Digital Devices'
visible: true
comment: true
tags:
  - python
  - intro
---
<script id="dsq-count-scr" src="//drashti4-github-io-localisationofschool.disqus.com/count.js" async></script>

**વુમન ઓન વેબ: સ્ત્રીઓને ટેકનોલોજીની દુનિયા સાથે જોડવાનો એક પ્રયાસ**

   અમુક વર્ષો પહેલા એવી માન્યતા હતી કે અમુક કાર્ય કરવા માટે માત્ર પુરુષ જ સક્ષમ છે અને એ કાર્યક્ષેત્રમાં સ્ત્રીઓ હોય એ શક્ય નથી. પરંતુ, સમયે સમયે સ્ત્રીઓએ આ માન્યતાઓને ખોટી પુરવાર કરી છે અને ઘણાં ક્ષેત્રોમાં પુરુષ કરતાં પણ સવાઈ સાબિત કરી છે. આ જ્યારે લખાઈ રાખ્યું ત્યારે ભારતીય મહિલા ક્રિકેટ ટીમે સર કરેલા સોપાનોની વાત હજું હમણાંનો મોજુદ દાખલો છે. વિજ્ઞાન, કલા અને વ્યાપાર જેવા મેઈનસ્ટ્રીમ ક્ષેત્રોમાં તો સ્ત્રીઓ હંમેશા પુરુષ સાથે કદમ મિલાવીને ચાલી જ છે, પરંતુ કેટલાક જોખમી અને હિંમત માંગી લે એવા ક્ષેત્રો, જેમ કે ખેલકુદ અને સંરક્ષણમાં પણ સ્ત્રીઓએ કરી બતાવ્યું છે.

પરંતુ, ટેક્નોલોજી ક્ષેત્રે દુનિયામાં, અને એમાં પણ ખાસ કરીને ભારત જેવા વિકાસશીલ અને બીજા અવિકસિત દેશોમાં મહિલાઓમાં ટેક-સાક્ષરતાનું પ્રમાણ પુરુષો કરતાં અમુક અંશે ઓછું છે.

હા, એ ખરું કે મહિલાઓ હવે પહેલા કરતાં ટેકનોલોજી બાબતે સજાગ થઈ છે અને એનો ઉપયોગ કરવાનું જાણતી થઈ છે પરંતુ આ માત્ર શહેરી ક્ષેત્રોમાં અમુક વર્ગ પૂરતું જ મર્યાદિત છે. નાના શહેરોમાં અને ગ્રામ્ય વિસ્તારોમાં હજું પણ મહિલાઓમાં ટેકનોલોજી ક્ષેત્રે જ્ઞાનનો અભાવ જોવા મળે છે. આ અભાવ હોવા પાછળનાં મુખ્ય કારણો એ ઈન્ટરનેટની અપૂરતી સુવિધાઓ, માર્ગદર્શનનાં સ્ત્રોતોની અછત અને સ્ત્રી-પુરુષ વચ્ચે શિક્ષણમાં કરવામાં આવતો ભેદ છે.

વુમન ઓન વેબ આ બધી અગવડતાઓ અને અસુવિધાઓની ખોટ પુરી કરવા માટેનો એક પ્રયાસ છે. અમારો મુખ્ય હેતુ એ સ્ત્રીઓને સૌપ્રથમ કમ્પ્યુટર શિક્ષણ આપવાનો અને ત્યાર બાદ ઈન્ટરનેટનાં માધ્યમ સાથે પરિચિત કરાવવાનો છે. આ પાછળનો આશય એ નાનામાં નાના ગામની સ્ત્રીઓને દુનિયા સાથે જોડવાનો અને એક ગ્લોબલ-સીટીઝન બનાવવાનો છે.

અમુક લોકોને સવાલ થશે કે, ઈન્ટરનેટનાં માધ્યમ સાથે બધી સ્ત્રીઓને જોડવાથી ફાયદો શું થશે? ફાયદો એ થશે કે સ્ત્રીઓ આખી દુનિયા સાથે જોડાઈ અને એમનાં રસ મુજબનાં વિષયો પર જ્ઞાન મેળવી શકશે, વિવિધ પ્રવૃત્તિઓથી વાકેફ થઈ શકશે. આ ઉપરાંત, કેટલીક કળાઓ કે જે જે-તે વિસ્તારો પૂરતી મર્યાદિત હોય છે, એ તમામ કળાઓને પુરી દુનિયા સુધી પહોંચાડી શકશે. વુમન ઓન વેબ કાર્યક્રમ મહિલાઓને માનસિક અને આર્થિક બંને રીતે વિકાસ કરવામાં મદદરૂપ થઈ શકશે.
